---
layout: booklet
production: |
    Immortal Grieg ble spilt inn i Øysteinsalen i Erkebispegården i Trondheim 24.-26.mai 2024. \
    Produsent, mix og master: Jørgen Meyer \
    Opptakstekniker: Audun Røstad \
    Plateselskap: Hermelin Records (Meau AS)

    Kammerkoret Aurum er støttet av Kulturrådet, Sparebank1 SMN og Trondheim Kommune. 

tracklist:
  - Immortal Grieg,Edvard Grieg,Eva Holm Foosnæs,,4:06
  - Solveigs sang, Edvard Grieg, Eva Holm Foosnæs,Henrik Ibsen,4:55
  - Du gamle mor, Edvard Grieg, Eva Holm Foosnæs,Aasmund Olavsson Vinje, 2:22
  - Langs ei aa, Edvard Grieg, Eva Holm Foosnæs,Aasmund Olavsson Vinje,2:31
  - Jeg elsker dig, Edvard Grieg, Eva Holm Foosnæs, Hans Christian Andersen,2:41
  - Med en Primula Veris, Edvard Grieg, Eva Holm Foosnæs, John Olaf Paulsen,2:09
  - Norsk dans No. 2, Edvard Grieg, Eva Holm Foosnæs,,2:10
  - Åses død,Edvard Grieg, Eva Holm Foosnæs,Henrik Ibsen/Helle Janss Haugli,4:02
  - Morgenstemning, Edvard Grieg, Eva Holm Foosnæs, Henrik Ibsen/Helle Janss Haugli, 4:19
  - Peer Gynt, Eva Holm Foosnæs,,Henrik Ibsen/Eva Holm Foosnæs, 3:50
---
Alle kjenner melodiene til Edvard Grieg. Så mange har et nært og kjært forhold til romansene hans, at vi må kunne kalle dem en nasjonalskatt. Grieg skrev bare en håndfull verker for kor, derav Våren, Ved Rondane og Fire salmer, som blir sunget verden rundt og står høyt i kurs hos mange korsangere. Men de vakre romansene skrev han for piano og én sangsolist. Immortal Grieg gjør denne sangskatten tilgjengelig på ny, denne gangen i kordrakt. Nå kan vi for første gang oppleve et knippe av Griegs melodier for a cappella kor, med Eva og Aurums egne toner. 

Også orkestermusikken fra Peer Gynt er elsket av en hel verden. Immortal Grieg inneholder fire verk med den som utgangspunkt: Solveigs sang, Morgenstemning, Åses død og Fritt etter Peer Gynt. De siste tre, som hittil bare har blitt framført instrumentalt, har også fått helt ny tekst hentet fra Ibsens originale dramatiske dikt. 

Aurum har turnert med Grieg-repertoaret i både Norge og i Europa. Vi har sunget på Ringve musikkmuseum i Trondheim, på Hurtigruta, i Ålesund, i Berlin, Köln og Strasbourg. Nå gleder vi oss til å vise fram prosjektet til et enda større publikum i CD-format. Musikken gis også ut som noter som er tilgjengelig på https://www.evafoos.com/. Immortal Grieg er ikke bare et prosjekt som Aurum er stolte av; det er også en gave til alle lyttere og korsangere der ute som har lyst til å glede seg over Griegs musikk i framtiden. 

