---
title: Om oss
type: om-oss
menu:
  main:
    weight: 2
choir: Kammerkoret Aurum er et prisbelønt kor som holder til i Trondheim og som
  består av om lag 30 sangere. Koret ble stiftet i 2006 med utgangspunkt i
  musikkmiljøet ved Norges Teknisk og Naturvitenskapelige Universitet. Aurum har
  et bredt og variert repertoar med spesielt fokus på ny, skandinavisk musikk,
  og er en aktiv bestiller av musikk. Prosjektene til koret favner vidt, og
  springer ofte ut av nysgjerrighet for nye uttrykk.
eva: Eva Holm Foosnæs er en frilans dirigent og komponist med base på Byåsen i
  Trondheim. Hun har mastergrad i utøvende musikk ved NTNU musikkonservatoriet i
  Trondheim, hovedinstrument piano med fordypning i komposisjon. Eva har studert
  både i Italia og Tyskland, og hun har tatt etterutdanning som dirigent på NTNU
  og Norges Musikkhøyskole med fokus på orkesterdireksjon. Eva er også
  kunstnerisk leder for Opera di Setra. Eva har dirigert Aurum siden 2012.
coops: Kammerkoret Aurum er et ettertraktet kor for samarbeidsprosjekter. Det
  siste året har Aurum blant annet urframført et verk med Carola under
  Olavsfestdagene, koret for Sondre Justad under Neonfestivalen og samarbeidet
  med kåsør Marianne Meløy på CD-prosjektet “Alt hva mødrene har kjempet”. Aurum
  har ofte konserter med andre kor både lokalt i Trondheim og i Norge og
  utlandet. Koret har jevnlig deltatt på prosjekter under Olavsfestdagene, samt
  vært et fast innslag på Ole Dalens julekonserter.
---

Kammerkoret Aurum er et ambisiøst kor fra Trondheim. Koret ble stiftet i 2006 og består av rundt 30 sangere i 20-40-årene. Vi er opptatt av å holde et høyt musikalsk nivå og har et variert og spennende repertoar bestående av både ny og gammel musikk.
Kammerkoret Aurum øver hver onsdag kl. 19:00 – 22:00 og har enkelte øvingshelger i løpet av året. Koret driftes av korets medlemmer, og så og si alle korister har verv.
