---
language: no
category: konsert
issoldout: false
isfewleft: false
eventimg: plakat-kammerkoret-aurum-24-jenny-hilmo-teig_fb.jpg
title: I dag sner himlen lydløst ned - Røros
date: 2024-12-14T17:00:48+0100
venue: Røros kirke
---
<!--StartFragment-->

Kammerkoret Aurum ønsker hjertelig velkommen til julekonserten «I dag sner himlen lydløst ned». Sammen med våre gjester, Arve Tellefsen, Kjetil Bjerkestrand og strykekvartett satt sammen for anledningen, inviterer vi dere til Lademoen kirke i Trondheim og til Røros kirke. Vi er stolte av å presentere mye ny norsk kormusikk, og har i den anledning flere urframføringer. Komponister som blir representert er Alf Hulbækmo, Gabriëla Lukassen, Kim Arnesen, Eva Holm Foosnæs, Kjetil Bjerkestrand, Idunn Vindspoll og Birgit Djupedal.

Det nyskrevne verket «I dag sner himlen lydløst ned» av Birgit Djupedal, har gitt tittelen til vår julekonsert. Basert på to av diktene til Inger Hagerup, «Julekveld» og «Du skulle vært et annet sted», spiller det på mangesidigheten til julehøytiden. Julen og julemusikklitteraturen gir inntrykk av idyll, men det stemmer som oftest ikke med virkeligheten og hvordan mange har det i høytiden. Som Hagerup skriver “Så lydløst himlen snedde ned” får en til å se for seg et mykt teppe som dekker alt, krangler og uenigheter, urettferdigheter og kriger. Det gjør alt vakkert og lyst, om så bare for en liten stund. Samtidig minner hun oss om at verden ikke settes på pause selv om vi får en følelse av fred.

Dette blir en litt annerledes julekonsert, der vi tenker på de som ikke nødvendigvis gleder seg til jul, de som ikke er trygge i julen og de som får det ekstra vanskelig i høytiden. Dette gjenspeiles også i billettkategoriene, der vi ber deg om å betale det du kan.

Med oss på disse konsertene har vi:\
Arve Tellefsen er en av Norges mest kjære og anerkjente musikere. I sin lange solokarriere har han spilt med mange av verdens fremste orkester og dirigenter, og han har utgitt flere plater og mottatt mange priser, inkludert 5 Spellemannspriser. Tidligere i år deltok Kammerkoret Aurum på Arve Tellefsens konsert med gjester i Olavshallen i februar.

Kjetil Bjerkestrand er musiker, komponist, arrangør og produsent. Har har arrangert musikk for mange internasjonale og nasjonale artister, til flere filmer, TV-serier og spel. I 2022 samarbeidet Bjerkestrand og Kammerkoret Aurum sammen med artisten Carola og Erik Hillestad under urframføringen av konsertforestillingen «Maria Magdalena» sammen.

Strykekvartetten består av Jonas Viken (1. fiolin), Maria Selnes (2. fiolin), Torunn Falnes (bratsj) og Eivind Rossbach Heier (cello).

Billettinformasjon:\
Billettpris: 100 kr / 200 kr / 300 kr\
Billetter får du kjøpt her: https://kammerkoretaurum.hoopla.no/event/2684972771 \
Velkommen!

PS: Vi holder også en konsert i Lademoen kirke i Trondheim fredag 14. desember kl 20:00, trykk her: [https://fb.me/e/2dqh90BZn](https://l.facebook.com/l.php?u=https%3A%2F%2Ffb.me%2Fe%2F2dqh90BZn&h=AT0owPKCQ_tP9U8TaK5cep_NDHcMyxe2kVt-w9chIskNiJZ__LHMZ_Uzj_Hte6b5o_HppSy3hdFpWTYIAB9TEDvdKmIuRReHZ4gVuHr0favpinyTl7XtxsBtKUCaGFeWiQ&__tn__=q&c[0]=AT3bKLEuqJhZLZis5TdYl8PEpWaPhWLXfMDwPDo0HufFhk3GFjVC9Ls-ielX0E_Pjg4X2RiXboUD5SouTJ6w-odteL3yllY5_5inCzx1mw9CduAS8jhh3CNQ0To3BAMQKn5QT74qFu1EZhGyJTSCcCp5iNT-XZtALAyeLwsOLG-ZD4OP3PK_)

Kammerkoret Aurum er et blandakor med base i Trondheim. Koret ble stiftet i 2006 og består av rundt 30 sangere. Kammerkoret Aurum ledes av dirigent Eva Holm Foosnæs. Aurum har et bredt og variert repertoar med spesielt fokus på ny, skandinavisk musikk, og er en aktiv bestiller av musikk. Kammerkoret Aurum ble kåret til Norgesmestere for kor i 2023.

Julekonsertene støttes av Trondheim kommune.

<!--EndFragment-->