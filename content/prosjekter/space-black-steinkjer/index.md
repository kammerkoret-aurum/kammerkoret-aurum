---
category: konsert
eventimg: story.jpg
title: SPACE BLACK - Steinkjer
subtitle: Steinkjer
date: 2024-03-03T18:00:00
price: 300/200
venue: Steinkjer kulturhus
---
Kammerkoret Aurum ønsker nok en gang velkommen til en av sine unike konserter i mørket. Denne gangen med fokus på verdensrommet.

Når synssansen får hvile våkner de andre sansene mer til live. Vi vil leke med nye lydlandskap, både romlig og visuelt. Deler av konserten vil foregå i komplett mørke. Vi vil også utforske den tradisjonelle konserten med lyskoreografi og andre hemmelighetsfulle overraskelser. Med på laget har vi lysdesigner Trond Walleraunet og Are Åberg på lyddesign, som binder alt sammen i et flott lys- og lydlandskap. Repertoaret er en blanding av norsk og europeisk samtidsmusikk, og spenner fra flere komponister som Evija Skuke, Michael Ostrzyga, Ståle Kleiberg, Elisabeth Anvik, Phillip Glass m.fl.

Vi holder en konsert i Steinkjer Kulturhus kl 18:00.
Vi holder også to konserter i Øysteinsalen i Trondheim: kl 18:00 og kl 20:30, trykk her: https://www.facebook.com/share/feWS8i2r1fTvamVh/

Billettpris: Voksen 300,-, barn/student/honnør 200,-
Billettene slippes fredag 26.januar kl 16:00!

Velkommen!

Kammerkoret Aurum er et blandakor med base i Trondheim. Koret ble stiftet i 2006 og består av rundt 30 sangere. Kammerkoret Aurum ledes av dirigent Eva Holm Foosnæs. Aurum har et bredt og variert repertoar med spesielt fokus på ny, skandinavisk musikk, og er en aktiv bestiller av musikk. Kammerkoret Aurum ble kåret til Norgesmestere for kor i 2023.
